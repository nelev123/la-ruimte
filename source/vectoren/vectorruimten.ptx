<section>
  <title>Vectorruimten</title>
  <subsection>
    <title>Wat is een vector?</title>
    <aside>
      <title>Notatieverandering</title>
      <p>
        Vanaf nu noteren we vectoren zonder pijltjes!
      </p>
    </aside>

    <p>
      Een vector in de ruimte kan voorgesteld worden door een pijl of, na keuze van een assenstelsel, door zijn coördinaat. Een pijl in vier dimensies valt niet meer te visualiseren, maar het idee van een coördinaat kan wel naar hogere dimensies uitgebreid worden. Een vierdimensionale vector kan bijvoorbeeld voorgesteld worden door een geordend viertal <m>(w_1,x_1,y_1,z_1)</m>. We zouden een <m>n</m>-dimensionale vector dus kunnen definiëren als een geordend <m>n</m>-tal <m>(x_1,x_2,\ldots,x_n)</m>, maar wiskundigen houden het eigenlijk graag wat algemener.
    </p>

    <assemblage>
      <title>Vectoren en vectorruimten</title>
      <p>
        Een verzameling <m>V</m> van objecten noemen we vectoren als er een optelling
        <me> (u,v) \rightarrow u+v </me>
        en een scalaire vermenigvuldiging in <m>V</m>
        <me> (r,v) \rightarrow r \cdot  v </me>
        kan gedefinieerd worden waarvoor onderstaande eigenschappen<fn>Deze 10 eigenschappen vormen de axioma's van de lineaire algebra.</fn> gelden voor alle <m>u</m>, <m>v</m> en <m>w\in V</m> en voor alle <m>r,s \in \mathbb{R}</m>:
        <ol>
          <li>
            <p>
              <m>u+v \in V</m> (de optelling is gesloten)
            </p>
          </li>
          <li>
            <p>
              <m> {u}+ {v}= {v}+ {u}</m> (de optelling is commutatief)
            </p>
          </li>
          <li>
            <p>
              <m>\exists  {o}:  {u}+ {o}= {o}+ {u}= {u}</m> (nulvector is neutraal element voor de optelling)
            </p>
          </li>
          <li>
            <p>
              <m>\exists - {u}:  {u}+(- {u})=(- {u})+ {u}= {o}</m> (tegengestelde vector is symmetrisch element voor de optelling)
            </p>
          </li>
          <li>
            <p>
              <m>( {u}+ {v})+ {w}= {u}+( {v}+ {w})</m> (optelling is associatief)
            </p>
          </li>
          <li>
            <p>
              <m>r  {u} \in V</m> (de scalaire vermenigvuldiging is gesloten)
            </p>
           </li>
          <li>
            <p>
              <m>r(s  {u})=(r \cdot s) {u}</m> (scalaire vermenigvuldiging is gemengd associatief)
            </p>
          </li>
          <li>
            <p>
              <m>r( {u}+ {v})=r {u}+r {v}</m> (scalaire vermenigvuldiging is distributief t.o.v optelling in <m>V</m>)
            </p>
          </li>
          <li>
            <p>
              <m>(r+s) {u}=r {u}+s {u}</m> (scalaire vermenigvuldiging is distributief t.o.v optelling in <m>\mathbb{R}</m>)
            </p>
          </li>
          <li>
            <p>
              <m>1 {u}= {u}\cdot 1= {u}</m> (<m>1</m> is neutraal element voor scalaire vermenigvuldiging)
             </p>
           </li>
        </ol>
        We zeggen dan dat de verzameling <m>V</m> de structuur van een vectorruimte heeft en noteren:
        <me>
          \mathbb{R},V,+ \text{ is een vectorruimte}
        </me>
      </p>
    </assemblage>

    <example>
      <title>Veeltermen van graad hoogstens twee</title>
      <p>
        Beschouw de verzameling van alle veeltermen in <m>\mathbb{R}</m> van graad hoogstens twee, i.e. <m>\lbrace ax^2+bx+c | a,b,c \in \mathbb{R} \rbrace</m>. De elementen van deze verzameling zijn vectoren. Het optellen en vermenigvuldingen van veeltermen voldoet immers aan de 10 eigenschappen van een vectorruimte.
      </p>
      <p>
        Merk op dat dit niet geldt voor de veeltermen van graad gelijk aan twee. Beschouw bijvoorbeeld de veeltermen <m>3x^2+4x-7</m> en <m>-3x^2+x+1</m>. De som van deze veeltermen is <m>5x-6</m>. Dit is geen veelterm van graad twee en de optelling in <m>V</m> is bijgevolg niet gesloten.
      </p>
    </example>

    <p>
      In dit hoofdstuk zullen we ons meestal beperken tot de vectorruimten <m>\mathbb{R},\mathbb{R}^{2,3},+</m>.
    </p>

    <exercises>
      <exercise>
        <statement>
          <p>
            Gegeven de verzameling <m>V=\lbrace (x,y)| x \ge 0, y \ge 0 \rbrace</m>. Toon aan dat <m>\mathbb{R},V,+</m> geen vectorruimte is.
           </p>
        </statement>
        <solution>
          <p>
            De scalaire vermenigvuldiging is niet gesloten: <m>k(x,y) \notin V</m> als <m>k \lt 0</m>.
          </p>
        </solution>
      </exercise>
      <exercise>
        <statement>
          <p>
            Gegeven de verzameling <m>V \subset \mathbb{R}^2</m> gevormd door alle punten van een rechte die niet door de oorsprong gaat. Toon aan dat <m>\mathbb{R},V,+</m> geen vectorruimte is.
          </p>
        </statement>
        <solution>
          <p>
            De optelling is niet gesloten. Grafisch is dit onmiddellijk duidelijk. Aangezien de rechte niet door de oorsprong gaat, bevat <m>V</m> ook geen neutraal element voor de optelling.
          </p>
        </solution>
      </exercise>
    </exercises>
  </subsection>

  <subsection>
    <title>Lineaire combinatie en opspanning van vectoren</title>
    <p>
      Een vector van de vorm
      <me>
      v=r_1 v_1 + r_2 v_2 + \ldots + r_n v_n
    </me>
      noemen we een lineaire combinatie van de vectoren <m>\lbrace v_1,v_2, \ldots ,v_n \rbrace</m>. De verzameling van alle lineaire combinaties van <m>\lbrace v_1,v_2, \ldots ,v_n \rbrace</m> noemen we de opspanning van <m>\lbrace v_1,v_2, \ldots ,v_n \rbrace</m>:
    </p>
    <assemblage>
      <title>Opspanning</title>
      <p>
        <me>
          \text{Span}\lbrace v_1,v_2, \ldots ,v_n \rbrace = \lbrace r_1 v_1 + r_2 v_2 + \ldots + r_n v_n | r_1, r_2, \ldots, r_n \in \mathbb{R} \rbrace
        </me>
      </p>
    </assemblage>
    <p>
      Beschouw de verzameling <m>W_1= \lbrace (1,0),(1,1) \rbrace </m>. Er geldt dan dat <m>\text{Span} \; W_1 = \lbrace (r_1+r_2,r_2) | r_1, r_2 \in \mathbb{R} \rbrace</m> en bijgevolg is  <m>\text{Span} \; W_1=\mathbb{R}^2</m>. We zeggen dat vectoren <m>(1,0)</m> en <m>(1,1)</m> de vectorruimte <m>\mathbb{R},\mathbb{R}^2,+</m> voortbrengen. Hetzelfde geldt natuurlijk voor de vectoren <m>(1,0)</m> en <m>(0,1)</m> of elk ander paar vectoren van <m>\mathbb{R}^2</m> dat niet evenwijdig is.
    </p>
    <p>
     Beschouwen we echter de verzameling <m>W_2= \lbrace (1,1), (3,3) \rbrace </m>, dan is <m>\text{Span} \; W_2 = \lbrace (r_1+3r_2,r_1+3r_2) | r_1, r_2 \in \mathbb{R} \rbrace= \lbrace (k,k) | k \in \mathbb{R} \rbrace </m>. Deze verzameling stelt alle vectoren voor die op de rechte door de oorsprong en het punt <m>(1,1)</m> liggen. De verzameling <m>W_2</m> brengt in dit geval een deelruimte van de vectorruimte <m>\mathbb{R},\mathbb{R}^2,+</m> voort.
    </p>

    <assemblage>
      <title>Deelruimte</title>
      <p>
        Als <m>W \subset V</m> en <m>\mathbb{R},V,+</m> en <m>\mathbb{R},W,+</m> vectorruimten zijn, dan noemen we <m>\mathbb{R},W,+</m> een deelruimte of deelvectorruimte van <m>\mathbb{R},V,+</m>.
      </p>
    </assemblage>

    <exercises>
      <exercise>
        <statement>
          <p>
            Kan <m>(-3,2)</m> geschreven worden als een lineaire combinatie van <m>(1,2)</m> en <m>(-3,-2)</m>?
          </p>
        </statement>
        <solution>
          <p>
            <m>(-3,2)=r_1(1,2)+r_2(-3,-2) \Leftrightarrow r_1=3 \text{ en } r_2=2</m>, dus ja
          </p>
        </solution>
      </exercise>
      <exercise>
        <statement>
          <p>
            Gegeven <m>v,w \in \mathbb{R}^3</m>. Wat is de meetkundige betekenis van Span<m>\lbrace v \rbrace</m> en Span<m>\lbrace v, w \rbrace</m>?
          </p>
        </statement>
        <solution>
          <p>
            De verzameling van alle punten die liggen op de rechte door de oorsprong met richtingsvector <m>v</m> en de verzameling van alle punten die liggen in het vlak door de oorsprong met richtingsvectoren <m>v</m> en <m>w</m>.
           </p>
        </solution>
      </exercise>
      <exercise>
        <statement>
          <p>
            De verzameling <m>W</m> van alle punten die in <m>\mathbb{R}^3</m> een vlak vormen dat niet door de oorsprong gaat is een deelvectorruimte van <m>\mathbb{R},\mathbb{R}^3,+</m>. Waar of niet waar? Verklaar.
           </p>
        </statement>
        <solution>
          <p>
            Niet waar. Optelling is niet gesloten. Er is geen neutraal element voor de optelling.
          </p>
        </solution>
      </exercise>
      <exercise>
        <statement>
          <p>
            Gegeven de vectorruimte <m>\mathbb{R},\mathbb{R}^2,+</m> en de verzameling <m>W=\lbrace (3r,2+5r)| r \in \mathbb{R} \rbrace</m>.  <m>\mathbb{R},W,+</m> is een deelruimte van  <m>\mathbb{R},\mathbb{R}^2,+</m>. Waar of niet waar? Leg uit.
          </p>
        </statement>
        <solution>
          <p>
            Niet waar, <m>W</m> stelt een rechte voor die niet door de oorsprong gaat (dus geen neutraal element voor optelling en de optelling in <m>W</m> is niet gesloten).
          </p>
        </solution>
      </exercise>
      <exercise>
        <statement>
          <p>
            Gegeven de vectorruimte <m>\mathbb{R},\mathbb{R}^3,+</m> en de verzameling <m>W=\lbrace (2r,3r-s,r+5s)| r,s \in \mathbb{R} \rbrace</m>.  <m>\mathbb{R},W,+</m> is een deelruimte van <m>\mathbb{R},\mathbb{R}^3,+</m>. Waar of niet waar? Leg uit.
          </p>
        </statement>
        <solution>
          <p>
            Waar. Deze verzameling van vectoren stelt een vlak door de oorsprong voor.
          </p>
        </solution>
      </exercise>
      <exercise>
        <statement>
          <p>
            Gegeven de vectorruimte <m>\mathbb{R},\mathbb{R}^3,+</m> en de vectoren <m>v_1=(1,0,-1)</m>,  <m>v_2=(2,1,3)</m>, <m>v_3=(4,2,6)</m> en <m>v_4=(3,1,2)</m>. Ga na of <m>v_4 \in \text{Span}\lbrace  v_1,v_2,v_3 \rbrace</m>.
          </p>
          </statement>
        <solution>
          <p>
            <m>(3,1,2)=r_1(1,0,-1)+r_2(2,1,3)+r_3(4,2,6) \Leftrightarrow \begin{cases} r_1=1 \\ r_2=1-2k \\ r_3=k\end{cases} (k \in \mathbb{R})</m>. Dit stelsel heeft een oneindig aantal
                oplossingen dus <m>v_4</m> behoort tot <m>\text{Span}\lbrace v_1,v_2,v_3 \rbrace</m>.  Meetkundig gezien betekent dit dat <m>v_4</m> ligt in het vlak door de oorsprong met richtingsvectoren <m>v_1</m> en <m>v_2</m> (teken eens!). Merk op dat er een oneindig aantal oplossingen zijn omdat <m>v_3</m> een veelvoud is van <m>v_2</m>; <m>v_3</m> kan dus eigenlijk van in het begin weggelaten worden.
          </p>
        </solution>
      </exercise>
      <exercise>
        <statement>
          <p>
            Gegeven de vectorruimte <m>\mathbb{R},\mathbb{R}^3,+</m> en de vectoren <m>v_1=(1,-1,-2)</m>, <m>v_2=(5,-4,-7)</m>, <m>v_3=(-3,1,0)</m> en <m>v_4=(-4,3,h)</m>. Voor welke waarde van <m>h</m> is <m>v_4 \in \text{Span}\lbrace v_1,v_2,v_3 \rbrace</m>?
          </p>
        </statement>
        <solution>
          <p>
            Het stelsel <m>(-4,3,h)=r_1(1,-1,-2)+r_2(5,-4,-7)+r_3(-3,1,0)</m> moet een oplossing hebben. We lossen het stelsel op door de matrix te herleiden naar de rij-canonieke vorm
          </p>
          <sage>
            <input>
              R.&lt; h &gt; = QQ[]  # nodig om symbolisch met matrices te kunnen rekenen
              A = matrix(3,4,[1,5,-3,-4,
                              -1,-4,1,3,
                              -2,-7,0,h])
              B = A.echelon_form() # i.p.v rref als er parameters in de matrix staan
              show(A,"~",B)
            </input>
          </sage>
          <p>
            en besluiten dat <m>v_4 \in \text{Span}\lbrace v_1,v_2,v_3 \rbrace</m> als <m>h=5</m>.
          </p>
          <p>
            Merk op dat de rang van de coëfficiëntenmatrix gelijk is aan 2 omdat <m>v_3</m> een lineaire combinatie is van <m>v_1</m> en <m>v_2</m>: <m>v_3=7v_1-2v_2</m>.
          </p>
        </solution>
      </exercise>
    </exercises>
  </subsection>

  <subsection>
    <title>Lineair afhankelijke en onafhankelijke vectoren</title>
    <p>
      Bij de vorige oefening kon <m>v_3(-3,1,0)</m> geschreven worden als een lineaire combinatie van <m>v_1(1,-1,-2)</m> en <m>v_2(5,-4,-7)</m> (dus: <m>v_3 \in \text{Span} \lbrace v_1,v_2\rbrace</m>). Om dit na te gaan, los je het stelsel <m>(-3,1,0)=r_1(1,-1,-2)+r_2(5,-4,-7)</m> op.
      <me>
        \begin{bmatrix} 1 \amp 5 \amp -3 \\-1 \amp -4 \amp 1 \\ -2 \amp -7 \amp 0 \end{bmatrix} \sim \begin{bmatrix} 1 \amp 0 \amp 7 \\ 0 \amp 1 \amp -2 \\ 0 \amp 0 \amp 0 \end{bmatrix}
      </me>
      We vinden een oplossing en kunnen besluiten dat <m>v_3=7v_1-2v_2</m>. We zeggen dat de vectoren <m>v_1</m>, <m>v_2</m> en <m>v_3</m> lineair afhankelijk zijn.
    </p>
    <p>
      We kunnen de vergelijking <m>v_3=7v_1-2v_2</m> herschrijven als <m>7v_1-2v_2-v_3=0</m>. Dit leidt  tot de volgende definitie:
    </p>
    <assemblage>
      <title>Lineair afhankelijk</title>
      <p>
        <md>
          <mrow> \amp \lbrace v_1,v_2,\ldots, v_n \rbrace \text{ zijn lineair afhankelijke vectoren}</mrow>
          <mrow> \amp \qquad \qquad \qquad \qquad \Leftrightarrow </mrow>
          <mrow> \amp r_1 v_1 +r_2 v_2 + \ldots + r_n v_n = 0 \Rightarrow \text{ niet alle } r_1=r_2=\ldots = r_n =0</mrow>
        </md>
        Deze definitie is equivalent met <m>\lbrace v_1,v_2,\ldots, v_n \rbrace</m> zijn lineair afhankelijk als minstens één vector kan geschreven worden als een lineaire combinatie van de andere vectoren.
      </p>
    </assemblage>
    <p>
      Toepassen van deze definitie op bovenstaand voorbeeld geeft
      <md>
        <mrow>r_1(1,-1,-2)+r_2(5,-4,-7)+r_3(-3,1,0)=(0,0,0)</mrow>
        <mrow>\begin{bmatrix} 1 \amp 5 \amp -3 \amp 0 \\-1 \amp -4 \amp 1 \amp 0 \\ -2 \amp -7 \amp 0 \amp 0 \end{bmatrix} \sim \begin{bmatrix} 1 \amp 0 \amp 7 \amp 0 \\ 0 \amp 1 \amp -2  \amp 0 \\ 0 \amp 0 \amp 0 \amp 0 \end{bmatrix}</mrow>
      </md>
      Er zijn een oneindig aantal oplossingen, <m>V=\lbrace \left (-7k,2k,k \right ) | k \in \mathbb{R} \rbrace</m>, dus de drie vectoren zijn lineair afhankelijk.
    </p>
    <p>
      Een verzameling vectoren die niet lineair afhankelijk is, noemen we lineair onafhankelijk. Dit betekent dat geen enkele vector kan geschreven worden als een lineaire combinatie van de andere vectoren.
    </p>
    <assemblage>
      <title>Lineair onafhankelijk</title>
      <p>
        <md>
          <mrow> \amp  \lbrace v_1,v_2,\ldots, v_n\rbrace \text{ zijn lineair onafhankelijke vectoren} </mrow>
          <mrow> \amp \qquad \qquad \qquad \qquad \Leftrightarrow </mrow>
          <mrow> \amp r_1 v_1 +r_2 v_2 + \ldots + r_n v_n = 0 \Rightarrow  r_1=r_2=\ldots = r_n =0</mrow>
        </md>
        Deze definitie is equivalent met <m>\lbrace v_1,v_2,\ldots, v_n \rbrace</m> zijn lineair onafhankelijk als geen enkele vector kan geschreven worden als een lineaire combinatie van de andere vectoren.
      </p>
    </assemblage>
    <p>
      De drie vectoren  <m>v_1(1,-1,-2)</m> en <m>v_2(5,-4,-7)</m> en <m>v_3(-3,1,2)</m> zijn lineair onafhankelijk omdat de oplossing van het stelsel <m>r_1(1,-1,-2)+r_2(5,-4,-7)+r_3(-3,1,2)=(0,0,0)</m> gelijk is aan <m>(0,0,0)</m>:
      <me>\begin{bmatrix} 1 \amp 5 \amp -3 \amp 0 \\-1 \amp -4 \amp 1 \amp 0 \\ -2 \amp -7 \amp 2 \amp 0 \end{bmatrix} \sim \begin{bmatrix} 1 \amp 0 \amp 0 \amp  0 \\ 0 \amp 1 \amp 0  \amp 0 \\ 0 \amp 0 \amp 1  \amp 0 \end{bmatrix}</me>
    </p>

    <exercises>
      <exercise>
        <statement>
          <p>
            Ga telkens na of onderstaande vectoren lineair afhankelijk of onafhankelijk zijn.
            <ol>
              <li>
                <p>
                  <m>(-1,4,1)</m>, <m>(3,9,3)</m>, <m>(-3,5,1)</m>
                </p>
              </li>
              <li>
                <p>
                  <m>(1,0,0)</m>, <m>(1,1,1)</m>, <m>(0,1,2)</m>
                </p>
              </li>
              <li>
                <p>
                  <m>(1,2,3)</m>, <m>(4,5,5)</m>, <m>(2,1,0)</m>
                </p>
              </li>
              <li>
                <p>
                  <m>(0,1,5)</m>, <m>(1,2,8)</m>, <m>(4,-1,0)</m>
                </p>
              </li>
              <li>
                <p>
                  <m>(2,1)</m>, <m>(4,-1)</m>, <m>(-2,2)</m>
                </p>
              </li>
            </ol>
          </p>
        </statement>
        <solution>
          <p>
            a) afhankelijk; b) onafhankelijk; c) afhankelijk; d) onafhankelijk; e) afhankelijk
          </p>
        </solution>
      </exercise>
      <exercise>
        <statement>
          <p>
            Bepaal <m>m</m> zodat <m>(2,1,3)</m>, <m>(4,-1,0)</m>, <m>(1,m,2)</m> lineair afhankelijk zijn.
          </p>
        </statement>
        <solution>
          <p>
            <me>
                \begin{bmatrix} 2 \amp 4 \amp 1  \\ 1 \amp -1 \amp m  \\ 3 \amp 0 \amp 2  \end{bmatrix} \sim \begin{bmatrix} 1 \amp 0 \amp \frac{2}{3}m+\frac{1}{6} \\ 0 \amp 1 \amp -\frac{1}{3}m+\frac{1}{6} \\ 0 \amp 0 \amp -2m+\frac{3}{2}\end{bmatrix}
            </me>
            Het stelsel heeft een oplossing als <m>-2m+\frac{3}{2} =0 \Rightarrow m=\frac{3}{4}</m>
          </p>
          <p>
            Of neem telkens het eerste en derde element van elke vector, bepaal de lineaire combinatie en gebruik deze om <m>m</m> te berekenen:
            <me>
              \begin{bmatrix} 2 \amp 4 \amp 1 \\ 3 \amp 0 \amp 2 \end{bmatrix} \sim \begin{bmatrix} 1 \amp 0 \amp \frac{2}{3} \\ 0 \amp 1 \amp -\frac{1}{12} \end{bmatrix}
            </me>
            Dus <m>m=\frac{2}{3}+\frac{1}{12}=\frac{3}{4}</m>
          </p>
        </solution>
      </exercise>
    </exercises>
  </subsection>

  <subsection>
    <title>Basis en dimensie</title>
    <p>
      Een basis van een vectorruimte is een verzameling van lineair onafhankelijke vectoren die die vectorruimte voortbrengen. De verzameling <m>W_1= \lbrace (1,0),(1,1) \rbrace </m> is bijvoorbeeld een basis van de vectorruimte <m>\mathbb{R},\mathbb{R}^2,+</m>. Bovendien kan elke vector van <m>\mathbb{R}^2</m> op precies één manier kan geschreven worden als een lineaire combinatie van de vectoren <m>(1,0)</m> en <m>(1,1)</m>. De vector <m>(2,3)</m> is bijvoorbeeld gelijk aan de lineaire combinatie
      <me>
      (2,3) = (-1)\cdot(1,0) + 3 \cdot (1,1)
    </me>
    Een basis voor een vectorruimte is niet uniek, maar elke basis heeft wel steeds hetzelfde aantal elementen. Dit aantal is de dimensie van de vectorruimte. Voor bovenstaand voorbeeld is de dimensie gelijk aan twee.
    </p>

    <assemblage>
      <title>Basis en dimensie</title>
      <p>
        <m> \lbrace v_1, v_2, \ldots, v_n \rbrace</m> is een basis van de vectorruimte <m>\mathbb{R},V,+ \Leftrightarrow</m> Elke vector van <m>V</m> is op precies één manier te schrijven als een lineaire combinatie van <m>\lbrace v_1, v_2, \ldots, v_n \rbrace</m>: <m>\exists ! \, x_1,x_2, \ldots, x_n \in \mathbb{R}: v=x_1v_1+x_2v_2+\ldots x_nv_n</m>.
      </p>
      <p>
        Het <m>n</m>-tal <m>(x_1,x_2,\ldots,x_n)</m> noemen we de coördinaat van <m>v</m> ten
        opzichte van de gekozen basis. <m>n</m> is de dimensie van <m>\mathbb{R},V,+ </m>: <m>\text{dim} V =n</m>.
      </p>
      <p>
        Een verzameling van <m>n</m> lineair onafhankelijke vectoren vormt steeds een basis voor de corresponderende vectorruimte met dimensie <m>n</m>.
      </p>
    </assemblage>

    <example>
      <title>Veeltermen van graad hoogstens twee</title>
      <p>
        De verzameling <m>\lbrace 1,x,x^2\rbrace</m> is een basis voor de vectorruimte <m>\mathbb{R},V,+</m> met <m>V=\lbrace ax^2+bx+c | a,b,c \in \mathbb{R} \rbrace</m> en de dimensie van deze vectorruimte is bijgevolg gelijk aan drie.
      </p>
    </example>

    <exercises>
      <exercise>
        <statement>
          <p>
            Ga na of de vectoren <m>(2,4,-1)</m>, <m>(3,-5,6)</m> en <m>(1,13,-8)</m> een basis vormen voor <m>\mathbb{R},\mathbb{R}^3,+</m>.
          </p>
        </statement>
        <solution>
          <p>
            Ze zijn lineair onafhankelijk en ze vormen dus een basis.
          </p>
        </solution>
      </exercise>
      <exercise>
        <statement>
          <p>
            Ga na dat de vectoren <m>(1,0,0)</m>, <m>(2,1,0)</m> en <m>(3,2,1)</m> een basis vormen voor <m>\mathbb{R},\mathbb{R}^3,+</m>. Bepaal eveneens de coördinaat van de vector <m>v=(1,1,1)</m> t.o.v. deze basis.

          </p>
        </statement>
        <solution>
          <p>
            Ze zijn lineair onafhankelijk en ze vormen dus een basis. De coördinaat
            t.o.v. deze basis is <m>(0,-1,1)</m>:
            <me>
              \begin{bmatrix} 1 \amp 2 \amp 3 \amp 1 \\ 0 \amp 1 \amp 2 \amp 1 \\ 0 \amp 0 \amp 1 \amp 1 \end{bmatrix} \sim \begin{bmatrix} 1 \amp 0 \amp 0 \amp 1 \\ 0 \amp 1 \amp 0 \amp -1 \\ 0 \amp 0 \amp 1 \amp 1 \end{bmatrix}
            </me>

          </p>
        </solution>
      </exercise>
    </exercises>
  </subsection>

  <subsection>
    <title>Isomorfe vectorruimten</title>
    <aside>
      <title>Bijectie</title>
      <p>
        <m>f</m> is een bijectie van <m>V</m> op <m>W \Leftrightarrow</m> Met elke element van <m>V</m> komt juist één element van <m>W</m> overeen en omgekeerd.
      </p>
    </aside>
    <p>
      Beschouw de verzameling <m> V= \lbrace ax^2+bx+c |a,b,c \in \mathbb{R} \rbrace </m>. Aan elke veelterm uit die verzameling kan je een element uit <m>\mathbb{R}^3</m> koppelen en omgekeerd. Bijvoorbeeld:
      <md>
        <mrow>x^2+3x-5 \leftrightarrow (1,3,-5) </mrow>
        <mrow>2x^2-4x+1 \leftrightarrow (2,-4,-1) </mrow>
      </md>
      Het optellen van twee veeltermen correspondeert dan met het optellen van de corresponderende elementen in <m>\mathbb{R}^3</m>. Hetzelfde geldt voor het vermenigvuldigen van een veelterm met een reeël getal:
      <md>
        <mrow>\amp (x^2+3x-5)+(2x^2-4x+1)=3x^2-x-4 </mrow>
        <mrow>\amp \qquad \qquad \qquad \leftrightarrow (1,3,-5)+(2,-4,-1)=(3,-1,-4)</mrow>
        <mrow>\amp-2(2x^2-4x+1)=-4x^2+8x-2 \leftrightarrow (-2)\cdot(2,-4,-1)=(-4,8,2) </mrow>
      </md>
      We noemen de vectorruimten <m>\mathbb{R},V,+</m> en <m>\mathbb{R},\mathbb{R}^3,+</m> isomorf.
    </p>
    <assemblage>
      <title>Isomorfe vectorruimten</title>
      <p>
        Gegeven een reële vectorruimte <m>\mathbb{R},V,+</m> en een bijectie <m>f</m> van <m>V</m> op <m>W</m> waarvoor geldt
        <md>
          <mrow>\amp \forall v_1. v_2 \in V: f(v_1+v_2)=f(v_1)+f(v_2)</mrow>
          <mrow>\amp \forall r \in \mathbb{R}, \forall v \in V: f(rv)=rf(v)</mrow>
        </md>
        dan is <m>\mathbb{R},W,+</m> ook een vectorruimte. We noemen <m>\mathbb{R},V,+</m> en <m>\mathbb{R},W,+</m> isomorfe vectorruimten.
      </p>
      <p>
        Elke <m>n</m>-dimensionale vectorruimte is isomorf met <m>\mathbb{R},\mathbb{R}^n,+</m>.
      </p>
    </assemblage>
    <p>
      Het feit dat elke <m>n</m>-dimensionale vectorruimte isomorf is met <m>\mathbb{R},\mathbb{R}^n,+</m> betekent dat het volstaat om <m>\mathbb{R},\mathbb{R}^n,+</m> grondig te bestuderen en de resultaten vervolgens te <q>vertalen</q> naar andere <m>n</m>-dimensionale vectorruimten.
    </p>
  </subsection>

</section>
